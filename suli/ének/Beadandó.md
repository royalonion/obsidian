# 6. feladat: Strauss - Zarahurstra kontra John Williams - Imperial March
Az Imperial March, vagyis Darth Vader indulója egy nagyon ikonikus és emlékezetes zenei mű a Star Wars részeiből. Legelőször A birodalom visszavág című részben csendül fel teljes formájában, de előtte is megszólalt pár másik jelenetben. Ennek a jelentősége csak annyi, hogy a szemfüles megfigyelő ráérezzen, hogy a kisgyerek Anakin hamar meg fog változni. A filmben az induló teljes változatának egészen sokkoló hatása van, amikor Darth Vader elsétál a katonák mellett a Halálcsillagon. A sorfal merev fenntartása, és a teljes dress code határozza meg a katonák jellemét.
A Zarahurstra egy folyamatos építkező munkával halad a drámai tetőpont felé, míg az induló rögtön belecsap a közepébe. Jogos a kérdés, hogy most melyik a jobb? Szerintem nincs őszintén egyértelmű győztes, de szerintem a filmhez jó választás volt egy ilyen darabot komponálni.
# 13. feladat: 3 mai zene barokk vonatkozásai
## Filmzene: John Williams - Duel of the Fates
A Star Wars univerzum kedvelőjeként nagyon megtetszett ez a feladat, ugyanis rögtön az egyik legmeghatározóbb cselekmény jelent meg lelki szemeim előtt - mivel ez a darab szólalt meg, amikor Qui-Gon Jinn, és Obi-Wan Kenobi együttesen vette fel a harcot Darth Maul ellen. A zene során érezhetően feszül a levegő, a hangulat fokozódik, és az események tetőpontján, amikor a plazma-pajzsok elválasztják a mestert és a padawanját egymástól, és Obi-Wan kénytelen végignézni tanítója halálát. A zene egy barokk-skálán szerintem 8/10-es értéket ér el, hiszen megvan benne mind a változékony tempó, mind a zene dramatikus változása, a hangerő ingadozása a feszültséghez igazítva.
## Jazz: Stan Getz // João Gilberto - The Girl from Ipanema
Ha kikapcsolódásra vágyom, sokszor fordulok a jazz műfajához. Pedig az általános felfogással ellentétben, a jazz nem csak lassú, nyújtott és unalmas lehet, hanem ritmusos, ütemes, és sok esetben rövid is. A Getz által megzenésített és Gilberto hangjával díszített dal első blikkre nem hasonlít semennyire egy barokk-kori remekműre. Azonban mélyebben megvizsgálva a darabot és a műfajt, feltűnhet a sok improvizált rész, amelyet a szerző nem írt bele a darabba eredetileg. Na de hol volt jazz a barokk korában? Ki volt a kor Miles Davise? Nos, erre a kérdésre egy egyszerű, de nagyszerű válaszom van: minden énekes, karmester és zenekari tag egy kicsit hozzátett a darabhoz. Gyakori volt például a "basso continuo" jelölés a kottákban, amely arra utalt, hogy a csemballista, vagy az orgonista a darabhoz körülbelül igazodva, de egyébiránt szabadon adja a mély szólamot a zenéhez. Ez volt a kor "flashmob"-ja. Egy másik gyakori példa a díszítések alkalmazása mind az énekes, mind pl a zongorista esetében, amikor is az előadóművész nagyon kis ideig lejjebb ugrott egy hanggal, hogy a dalnak extra rugalmat kölcsönözzön. Én egy barokk-skálán ezt 7/10-re értékelném, mivel mélyen meg kell vizsgálni a darabokat, hogy hasonlóságot találjunk.
## Pop: Hozier - Too Sweet
Ha a pop műfajára gondolok, először nem az 1600-1700-as évek zenéi jutnak eszembe, de ezzel szerintem a legtöbb ember egyetért. Annál is inkább furcsa belegondolni, hogy egy Adele-számban megjelennek olyan motívumok, mint amiket Bach írt a darabjaiba. De minek is kerülgetjük a forró kását: a basso continuo-ra gondolok. A modern zenében népszerűnek mondható a fix, loopolt dob- és basszussáv, és ez régen sem volt másképp: kifejezetten népszerűnek tekinthető a folyamatos zenei aláfestés, pl az orgona formájában.
Nekem egy nagy kedvencem Hozier Too Sweet című dala, aminek a dobszólója nagyon egyszerű, de mégis sokat hozzáad. Én ezt 6/10-re értékelném a rejtett erényekből kifolyólag.
# 19. feladat: A zenei túlélőcsomagom
- Miles Davis - So what
	- Nekem nagyon fontos a jazz, hiszen segít megnyugodni, kikapcsol, pihentet, erre ez a szám tökéletes.
- Bastille - Pompeii
	- Ha nagyon jól érzem magam, akkor ennek lehet a szövegét énekelni például.
- Gloryhammer - Universe on fire
	- A heavy metal nem túl heavy feléről egy zseniális szövegű és dallamú remekmű.
- Greenday - Boulevard of broken dreams
	- A Greenday a legjobb lelkitámasz, ami segíthet sok szituáción átlépni, ezért fontos nekem nagyon
- Kanye West - POWER
	- Kanye, mint a hip-hop egyik legnagyobb arca elég jó szövegeket ír, amikhez könnyű kapcsolódni, ezért is fontos nekem.
# 22. feladat: Egy műfaj marad csak meg
Mint azt mutatja a többi válaszom is, én a jazz mellé állnék, hiszen nagyon sokszínű, és könnyű rá építkezni. Ezen kívül a jazz nem csak vánszorgós lehet, hanem teljesen nyugodtan felpöröghet úgy, mint például egy Travis Scott szám.