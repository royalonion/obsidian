Ezen esszémben a Family Guy című sorozatban megjelenő kémiai anyagokat és reakciókat fogom ismertetni, és elemezni. A témakört 4 kategóriára bontva vizsgálom azok megjelenését, és működési elvét, hétköznapi használatát.
# Gyógyszerek
Az egyik, a szépségiparban legismertebb gyógyszer, a botulinumtoxin, azaz a Botox a kései epizódok egyikében tűnik fel. Stewie egy múzeumi látogatás során nem kapja meg az ingyenes belépőt, mivel a jegyárus 3 évnél idősebbnek gondolja. Ennek hallatán Stewie teljesen ledöbben, és a jelenetváltás után már a nappaliban látjuk, csillogó ajkakkal és felfújódott arccal. Ezen nem segít az sem, hogy Brian próbálkozásai ellenére Stewie újabb és újabb injekciókat kér, és az emberek egyre fiatalabbnak gondolják, ezzel növelve a bizalmát a szerben.

A történet csúcspontján Brian szinte rá sem ismer barátjára, és elviszi Dr. Hartmanhez, aki egy "szimpla" beavatkozással visszavonja az összes változtatást, amit Stewie-n végeztek. A plasztika eltüntetéséhez az orvos összetöri a csontokat, és visszaformázza az eredeti állapotra őket. Persze, a valóságban egy antianyag használatával vonják vissza az arcformázást, ami lebontja a mérget, és lassan visszaadja a bőr és az izom eredeti struktúráját.

A Botox, mint szer sok esetben kerül elő a celebek körében, ugyanis a nagyobb filmsztárok szeretnének hosszú karriert építeni maguknak, és ennek hajlandóak megfizetni az árát, legyen az akár egy idegméreg is. A szer kis dózisban nem túl káros, de a mennyiségét növelve folyamatosan csökkenti az arc karakterisztikáját, az izmok működését, és annak a rugalmasságát. Ha az ember kis adagban alkalmazza, akkor a szer értelemszerűen nem okoz drasztikus különbséget, változást, de mint sok más dolognak, ennek is könnyen a függőjévé lehet válni.

A szert a kozmetika iparágán kívül az orvostudomány is használja a migrének, a TMJ (temporomandibular joint) problémák és a tikkek kezelésére is, a beavatkozások szinte mindig segítenek kezelni a problémát.
# Ennivalók
A sorozatban az étkezés sokféleképpen megjelenik, erre egy példa az "McStroke" című epizód. A film elején Peter megmenti egy gyorsétterem tulajdonosának, aki egy életreszóló hamburger-kupont ad neki cserébe. De miután 30 hamburgert megeszik sorban, egy sztrókot kap, amitől lebénul a bal oldala teljesen. Ezen felháborodva megpróbálja beperelni a McBurgertown-t, de mivel egy nagy céggel áll szemben, feladja a csatát. Ám egy új ötlettől vezérelve ellátogatnak a cég székhelyére, ahol ázsiai buisnessmaneknek kiadva magukat felfedeznek egy vágóhidat egy génmódosított tehénnel, aki tud beszélni az emberek nyelvén, ő Mr. Cow. Megegyeznek vele, hogy kiszabadítják, ha elárul pár belsős információt a cégről, és tartják is magukat ehhez.

A kémiai része ennek talán a túlzott koleszterolbevitel lehetne, de őszintén erről túl sokat nem tudok, hiszen a sztrók kiváltó oka lehet akár agyvérzés is.
# Innivalók
A sorozat érdekes mellékszála, hogy Peter a Pawtucket sörgyár alkalmazottja, de ez nagyban nem befolyásolja a cselekményszálat. Annyi összefüggés viszont talán mégis megfigyelhető, hogy a szabadidejében a baráti társaságával legtöbbször egy kocsmában múlatják az időt, sörözve.

Azonban az egyik részben Peter egy fogadás részeként egy targoncával felemelve megpróbál lehúzni egy egész ipari tartály - 600 gallon (~2271 liter) sört. Ennek következményeképpen a hasa felpuffad, elájul, és áttöri egy iroda ajtaját. Ezután felhív egy biztosítócéget, és egy hónapra elegendő egészségügyi biztosítást köt magára.
Erre szüksége is lehet, hiszen a sör egy alkoholtartalmú ital, és az alkohol a májat, a vesét és az agyat rombolja, és növeli a rákos sejtek megjelenésének esélyét ezeken a területeken.

A sör, mint ital egy hosszú, de nem túl bonyolult folyamat során - a sörfőzésen keresztül éri el az iható formáját. Először a malátát (pl árpamaláta) össze kell keverni vízzel, majd ezt fel kell forralni. Ekkor a gabonában található enzimek természetes cukrokat szabadítanak fel. Ezt le kell szűrni, a folyadékot ebben a fázisban sörlének hívják. Ezután ezt tovább kell forralni, és hozzá kell adni a komlót, ami a kesernyés ízt kölcsönzi az italnak, és a forralás után az élesztőt, amiben a gombák elkezdik a cukrokat erjeszteni. Az erjedés során cukorból alkohol lesz (ez a cukros erjedés, ellentéte az ecetes erjedés, amikor a levegő hatására megecetesedik, savasodik az ital). Ezután palackozzák, vagy hordóban érlelik az italt.

Máskor is megjelennek a szereplők ittas állapotban, de nagyrészt sört fogyasztanak, ritkán erősebb italokat. Kiemelném még azt a részt, amikor a tengeren hánykolódnak a hajójukon, és egy ivós játék keretében Quagmire megiszik több rekesz sört, mivel minden feltett kérdésre igennel válaszolt ('Igyál, ha...').
# Tudatmódosító szerek
A sorozat folyamán sokszor megjelennek a tudatmódosító szerek, például amikor Brian leesik a lépcsőn, és a neki felírt gyógyszerekből egy felet Lois bevesz, és ráfügg arra.
Vagy, amikor Peter a kanapén ülve crack kokaint szív, és Brian épp arra jár, aki megkérdezi, hogy mit csinál. Erre Peter azt válaszolja, hogy szív.
De az is egy jó példa lehet, amikor Brian beáll a rendőrök közé, és a nyomozások közben véletlenül rászokik a kokainra.
Azt se felejtsük el, amikor Stewie-ről kiderül, hogy ADHD-s, és Aderallt kezd szedni, amire Brian is rászokik, és ez segíti a könyvírásban.
És végül, de nem utolsósorban megemlíteném a 420 című részt, amikor Brian és Stewie kampányának hatására legalizálják a marihuánát Quahogban.

Ezek során különböző fajta és hatású szereket használnak, és biztosan kihagytam egy párat közülük, de remélem, hogy sikerült összefoglalnom őket. A működésükről és a felépítésükről Andorral beszéltünk az előadásunk részeként, így azt mélyebben nem részletezném.